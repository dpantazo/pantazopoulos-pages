<!DOCTYPE html><html lang="en-gb"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Εκπαιδευτική – Σχολική Νομοθεσία  - Pantazopoulos Law</title><meta name="description" content="Οι συνεχείς νομοθετικές αλλαγές αλλά και οι γρήγορες κοινωνικές μεταβολές, καθιστούν την εκπαίδευση έναν προκλητικό και πολύπλοκο χώρο. Τα ζητήματα&hellip;"><meta name="generator" content="Publii Open-Source CMS for Static Site"><link rel="canonical" href="https://pantazopoulos-law.gr/ekpaideytiki-sholiki-nomothesia/"><link rel="alternate" type="application/atom+xml" href="https://pantazopoulos-law.gr/feed.xml"><link rel="alternate" type="application/json" href="https://pantazopoulos-law.gr/feed.json"><meta property="og:title" content="Εκπαιδευτική – Σχολική Νομοθεσία "><meta property="og:image" content="https://pantazopoulos-law.gr/media/posts/7/20241104_111749-transformed.jpeg"><meta property="og:site_name" content="Pantazopoulos Law"><meta property="og:description" content="Οι συνεχείς νομοθετικές αλλαγές αλλά και οι γρήγορες κοινωνικές μεταβολές, καθιστούν την εκπαίδευση έναν προκλητικό και πολύπλοκο χώρο. Τα ζητήματα&hellip;"><meta property="og:url" content="https://pantazopoulos-law.gr/ekpaideytiki-sholiki-nomothesia/"><meta property="og:type" content="article"><link rel="stylesheet" href="https://pantazopoulos-law.gr/assets/css/style.css?v=257d5d33de1434e10f051ccca9c2874c"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://pantazopoulos-law.gr/ekpaideytiki-sholiki-nomothesia/"},"headline":"Εκπαιδευτική – Σχολική Νομοθεσία ","datePublished":"2025-01-14T16:06","dateModified":"2025-02-01T16:14","image":{"@type":"ImageObject","url":"https://pantazopoulos-law.gr/media/posts/7/20241104_111749-transformed.jpeg","height":2456,"width":2880},"description":"Οι συνεχείς νομοθετικές αλλαγές αλλά και οι γρήγορες κοινωνικές μεταβολές, καθιστούν την εκπαίδευση έναν προκλητικό και πολύπλοκο χώρο. Τα ζητήματα&hellip;","author":{"@type":"Person","name":"Pantazopoulos","url":"https://pantazopoulos-law.gr/authors/pantazopoulos/"},"publisher":{"@type":"Organization","name":"Pantazopoulos","logo":{"@type":"ImageObject","url":"https://pantazopoulos-law.gr/media/website/20241104_111749-Photoroom.png","height":614,"width":720}}}</script><noscript><style>img[loading] {
                    opacity: 1;
                }</style></noscript></head><body class="post-template"><div class="container js-container"><div class="container__content"><header class="top"><div class="top__item"><a class="logo" href="https://pantazopoulos-law.gr/"><img src="https://pantazopoulos-law.gr/media/website/20241104_111749-Photoroom.png" alt="Pantazopoulos Law" width="720" height="614"></a></div><div class="top__item top__item--right"></div></header><main class="main post"><article class="content"><div class="main__left"><figure class="hero"><img src="https://pantazopoulos-law.gr/media/posts/7/20241104_111749-transformed.jpeg" srcset="https://pantazopoulos-law.gr/media/posts/7/responsive/20241104_111749-transformed-xs.jpeg 300w, https://pantazopoulos-law.gr/media/posts/7/responsive/20241104_111749-transformed-sm.jpeg 480w, https://pantazopoulos-law.gr/media/posts/7/responsive/20241104_111749-transformed-md.jpeg 768w, https://pantazopoulos-law.gr/media/posts/7/responsive/20241104_111749-transformed-lg.jpeg 1024w, https://pantazopoulos-law.gr/media/posts/7/responsive/20241104_111749-transformed-xl.jpeg 1280w, https://pantazopoulos-law.gr/media/posts/7/responsive/20241104_111749-transformed-2xl.jpeg 1600w" sizes="(min-width: 1800px) 50vw, (min-width: 900px) 40vw, 100vw" loading="eager" height="2456" width="2880" alt=""></figure><header><h1>Εκπαιδευτική – Σχολική Νομοθεσία </h1></header></div><div class="main__right"><div class="content__entry"><p>Οι συνεχείς νομοθετικές αλλαγές αλλά και οι γρήγορες κοινωνικές μεταβολές, καθιστούν την εκπαίδευση έναν προκλητικό και πολύπλοκο χώρο. Τα ζητήματα που μπορεί να προκύψουν σε κάθε εκπαιδευτική βαθμίδα, από το Δημοτικό μέχρι το Πανεπιστήμιο είναι πολλά και άπτονται διαφορετικών αιτιών και παραγόντων. Η ομάδα μας, που απαρτίζεται, πέρα από νομικούς, και από εκπαιδευτικούς με μεγάλη εμπειρία, τόσο σε εκπαιδευτικά ζητήματα, όσο και σε θέματα εκπαιδευτικής διαμεσολάβησης, εξειδικεύεται και σε ζητήματα Εκπαίδευσης και Παιδαγωγικής. Η δύσκολη καθημερινότητα των εκπαιδευτικών και των μαθητών, όσο και η φοίτηση σε κάποιο Πανεπιστήμιο, είναι απόλυτα γνωστές σε μας, τόσο από την προσωπική, όσο και από την επαγγελματική μας πείρα. Κάθε ζήτημα που αναφύεται στους χώρους αυτούς, θέλει προσεκτικό χειρισμό και καλή οργάνωση για την αντιμετώπισή του. Εμείς, στεκόμαστε πάντα στο πλάι όσων μας έχουν ανάγκη, ειδικά στο ευαίσθητο κομμάτι της εκπαίδευσης και όσων εμπλέκονται σε αυτό με τον ένα ή με τον άλλο τρόπο.]</p><p><strong>Πειθαρχικές – Ποινικές διώξεις</strong></p><p>Οι πειθαρχικές διώξεις είναι ένα σύνηθες φαινόμενο στη σύγχρονη εποχή, όπου και το παιδαγωγικό λειτούργημα έχει καταστεί τόσο απαιτητικό και πολυσχιδές. Όπως είναι γνωστό, οι πειθαρχικές διαδικασίες μπορούν συχνά να καταστούν το ίδιο προκλητικές με τις άλλες δικαστικές διαμάχες, κάτι που καθιστά έτσι απαραίτητο το λεπτομερή και συγκεκριμένο χειρισμό τους. Ευθύνη εκπαιδευτικών, παιδαγωγών, δασκάλων Ένας νέος τομέας, που αποδεικνύεται εξαιρετικά προκλητικός, είναι η ευθύνη των εκπαιδευτικών, για γεγονότα που επισυμβαίνουν κυρίως στα πλαίσια της εκπαιδευτικής δραστηριότητας και διαδικασίας. Η πληθώρα των περιπτώσεων αυτών, μπορεί να επιφέρει μια μακρά Πειθαρχική, Αστική ή και Ποινική διαμάχη, ανάλογα με το είδος και τις αιτίες που την πυροδότησαν. Η ομάδα μας είναι ανά πάσα στιγμή έτοιμη να σας συμβουλεύσει για οποιοδήποτε ανάλογο ζήτημα σας απασχολήσει και να σας παράσχει κρίσιμες πληροφορίες για τον κατάλληλο χειρισμό της κατάστασής σας.</p><p><strong>Εργατικές διαφορές – εργατικά ατυχήματα</strong></p><p>Δεν είναι σπάνιο φαινόμενο οι εργατικές παρατυπίες ή αυθαιρεσίες που παρατηρούνται και στον χώρο της εκπαίδευσης. Δεν είναι ακόμη σπάνιο, να παρατηρούνται αναλλοίωτες και αμετανόητες κακοποιητικές πρακτικές ή συμπεριφορές, από ανθρώπους που τελούν συνήθως σε θέσεις εξουσίας, παραβιάζοντας έτσι τα εργατικά δικαιώματα των συναδέλφων τους. Σας συνιστούμε στην περίπτωση αυτή να εξετάσετε την επόμενη ενότητά μας, αναφορικά με το mobbing. Από την άλλη μεριά, εργατικά ατυχήματα ενδέχεται να συμβούν ανά πάσα στιγμή και μάλιστα με διάφορους τρόπους εντός της σχολικής αίθουσας, με θύματα τους εκπαιδευτικούς. Είναι αδιανόητο η ήδη δύσκολη και επιβαρυμένη εκπαιδευτική δραστηριότητα να εκτυλίσσεται σε ένα επικίνδυνο ή αβέβαιο περιβάλλον. Η ομάδα μας είναι ανά πάσα στιγμή έτοιμη να σας συμβουλεύσει για οποιοδήποτε ανάλογο ζήτημα σας απασχολήσει και να σας παράσχει κρίσιμες πληροφορίες για τον κατάλληλο χειρισμό της κατάστασής σας. Διαγωνισμοί και κατάταξη Καθηγητική αυθαιρεσία στο Πανεπιστήμιο Ιδίως στην Τριτοβάθμια εκπαίδευση, είναι κοινό μυστικό ότι η καθηγητική αυθαιρεσία είναι τόσο διαδεδομένη, που σχεδόν καταλήγει να νομιμοποιείται στην κοινή συνείδηση. Η νομιμότητα όμως πόρρω απέχει από την κοινή και συνήθη πρακτική. Από την άλλη μεριά, σπανίως ένας φοιτητής θα καταγγείλει μια έκνομη συμπεριφορά ενός καθηγητή, είτε επειδή μπορεί να μη γνωρίζει αν η συμπεριφορά είναι επιλήψιμη, παράνομη ή όχι, είτε επειδή μπορεί να φοβάται την εκδικητική αντίδραση του καθηγητή. Το γραφείο μας είναι εδώ για να σας παρέχει ολοκληρωμένη συμβουλευτική και νομική υποστήριξη για τα παραπάνω ζητήματα και σας καλούμε να μην διστάσετε μα επικοινωνήσετε μαζί μας για ό,τι σας απασχολεί. Μόνο με τη διεκδίκηση των συμφερόντων και των δικαιωμάτων μας μπορεί να αναχαιτιστεί η καθηγητική αυθαιρεσία και φυσικά να καταστεί η ακαδημαϊκή πρακτική πολύ πιο δίκαιη και εύρυθμη για όλους. Εσφαλμένες μαθητικές ποινές – Ποινολόγιο: Οι πρόσφατες (μα και συνεχείς) νομοθετικές αλλαγές, επιφέρουν σημαντικές μεταβολές στη σχολική κοινότητα, επαναφέροντας στο προσκήνιο ένα μείζον ζήτημα, αυτό της ευθύνης και της τιμωρίας των μαθητών. Οι μαθητές (όπως και για άλλους λόγους οι εκπαιδευτικοί) καλούνται να αναλάβουν σημαντική ευθύνη σε περίπτωση εκδήλωσης μιας παράνομης και αντι-παιδαγωγικής συμπεριφοράς, η οποία μπορεί να φτάνει μέχρι και σε βαρύτατες ποινές, που εμπλέκουν τόσο τους ίδιους, όσο και τους γονείς ή την περιουσία τους. Στις περιπτώσεις αυτές, είναι απαραίτητη η συμβουλή ενός εξειδικευμένου δικηγόρου, που να μπορεί να σας συνδράμει έγκαιρα και αποτελεσματικά, ενάντια σε κάθε εσφαλμένη, καταχρηστική ή παράλογη επιβολή τιμωρίας. Το γραφείο μας μπορεί να σας βοηθήσει σε αντίστοιχα περιστατικά και να προστατεύσει τόσο εσάς όσο και τα παιδιά σας από μια άδικη και αχρείαστη περαιτέρω ταλαιπωρία.</p><p><strong>Bullying (μπούλινγκ) – εκφοβισμός</strong>: Για το υπερβολικά ευαίσθητο αυτό θέμα δε χρειάζονται να ειπωθούν πολλά. Το γραφείο μας στέκεται αμείλικτα απέναντι σε κάθε κακοποιητική συμπεριφορά, σε κάθε συμπεριφορά που δύναται να τραυματίσει σωματικά ή -ακόμα χειρότερα- ψυχικά, τα παιδιά και τους μαθητές. Δεσμευόμαστε να «το πάμε μέχρι τέλους» σε οποιαδήποτε περίπτωση bullying και αν κληθούμε να αναλάβουμε, καθώς και να προστατεύσουμε με κάθε τρόπο τα ανυπεράσπιστα και εκτεθειμένα σε εκφοβισμό παιδιά. Οι λύσεις υπάρχουν και είναι πολλές, από τη σχολική διαμεσολάβηση και την «φιλική» ή εξωδικαστική επίλυση του περιστατικού, μέχρι τη δικαστική απαίτηση για τιμωρία του δράστη – εκφοβιστή ή των κηδεμόνων του. Φτάνει μόνο να επικοινωνήσετε μαζί μας, να πληροφορηθείτε για τις επιλογές σας και να τις εφαρμόσετε.</p></div></div></article></main><footer class="footer"><div class="footer__copyright">Copyright 2025</div></footer></div></div><script defer="defer" src="https://pantazopoulos-law.gr/assets/js/scripts.min.js?v=1ea8317abae2e05fa2a65ed7bbff7ba7"></script><script>var images = document.querySelectorAll('img[loading]');
   
           for (var i = 0; i < images.length; i++) {
               if (images[i].complete) {
                   images[i].classList.add('is-loaded');
               } else {
                   images[i].addEventListener('load', function () {
                       this.classList.add('is-loaded');
                   }, false);
               }
           }</script></body></html>